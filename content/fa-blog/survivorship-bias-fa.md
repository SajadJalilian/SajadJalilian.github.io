---
title: "تاثیر مهم سوگیری بقا در بازار مسکن و اجاره!"
date: 2023-06-01 15:11:17
tags: ["persian"]
---

### سوگیری بقا

در زمان جنگ‌جهانی دوم تصمیم گرفته شد که هواپیماهای جنگی رو در مقابل صدمات درگیری‌های هوایی مقاوم کنند و نقاط آسیب‌پذیر هواپیماها رو تقویت کنند.

تعداد زیادی از هواپیماهای به شدت آسیب دیده بررسی شدن و طرح جالبی از نقاطی که آسیب دیده بودند درست شد. نتیجه‌ی نهایی شبیه تصویر پایین بود.

![plane damaged bt bullets ]({{ < ref "/assets/images/plane-damaged-by-bullets.webp" > }})

در نگاه اول به نظر واضح بود که کدام قسمت‌های هواپیما رو باید تقویت کنند، اما اینجا بود که مردی به نام «آبراهام ولد» Abraham Wald وارد شد و یک نکته‌ی خیلی مهم رو مطرح کرد.

او گفت که تحیل‌گرها یک چیز واضح را ندیده‌اند. آنها متوجه نشده بودند که همه این بررسی‌های دقیق آماری روی هواپیماهای آسیب‌دیده که برگشته بودند، انجام شده و اصلا آنها متوجه نبوده‌اند که مشکل اصلی را باید در هواپیماهای سقوط کرده بررسی می‌کردند، هواپیماهایی که البته به علت سقوط امکان بررسی وجود نداشته است.

بنابراین به صورت متناقض نقاطی که مطابق بررسی نهایی ایمن‌تر پنداشته شده بودند و کمتر هدف قرار گرفته‌اند، درست نقاط آسیب‌پذیرتری بوده‌اند که اصلا هواپیماها هدف قرار گرفته در این نقاط، شانس و توان برگشت نداشته‌اند.

بنابراین به جای تقویت بدنه در نقاط قرمز، باید دقیقا فکری به حال بقیه نقاط هواپیما کرد!

به آن خطا، اصطلاحا سوگیری بقا یا Survival Bias گفته می‌شود.([منبع](https://www.1pezeshk.com/archives/2019/03/why-wwii-aircraft-were-protected-the-wrong-way-survival-bias.html))

### سوگیری بقا در بازار مسکن

در بازار مسکن چه به دنبال خرید ملک باشیم چه به دنبال اجاره‌ی ملک باشیم همیشه باید مراقب «سوگیری بقا» بود. ما در بنگاه‌های فیزیکی، اپلیکیشن‌های معروفی مثل دیوار و شیپور که آگهی فروش و اجاره مسکن رو اراعه میدن به دنبال مسکن مورد نظرمون برای اجاره و خرید میگردیم. همیشه با مواردی مواجه میشیم که آگهی ملک در بنگاه یا اپلیکیشن وجود داره و قیمت‌ حدودی مناسب خودمون رو بر اساس این آگهی‌ها شکل میدیم. اما خیلی از ماها متوجه «سوگیری بقا» در خودمون نیستیم.

اگه نگیم تمام ملک‌های مناسب و خوش قیمت؛ درصد خیلی بالایی از اونها چند ساعت بعد از قرار گرفتن در بازار حذف میشن. چون ملت سریع اونها رو انتخاب میکنند و آگهی از چرخه خارج و حذف میشه. تعداد زیادی هم از ملک‌ها اصلن آگهی نمیشن و مستاجرها توی همون خونه میمونن و یا بین آشناها خونه دست به دست میشه، چون ملت خونه‌ی خوب رو نمیزارن دست غریبه بیفته!

پس ما اکثر مواقع وقتی به بنگاه سر میزنیم و یا اپ دیوار رو چک میکنیم داریم ملکی رو می‌بینیم که مناسب نیست یا قیمت خوبی نداره، که اگه خوب بود سریع حذف شده بود. به شخصه اگه ملکی چند روزی از زمان آگهی شدنش گذشته باشه دیگه زیاد بهش توجهی نمیکنم.

### خب چاره چیه؟

دنبال ملک‌هایی باشیم که آگهی ازشون وجود نداره!

همون‌هایی که آگهیشون به سرعت حذف میشه. اونها رو افرادی بدست میارن که داعم در حال جست و جو کردن دیوار و بنگاه‌ها هستن و ملک خوب رو میشناسن و سریع عمل میکنند. میدونم کار سختیه ولی خب چاره‌ای نیست.

توی محل و دهن به دهن و از همسایه‌ها دنبال خونه باشید. جمع خانوم‌ها توی پارک نزدیک محل بهترین جاست :))

این روش رو خودم اصلن دوست ندارم ولی میتونید از قبل دَم بنگاه‌های محل رو ببینید و بهشون شیرینی تپل پیشنهاد بدید. اونها ملکی اگه خوب و مناسب باشه با شما تماس میگیرن.

### کلام آخر

من خونه‌ای که الان توش هستم رو چند ساعت بعد از اگهی شدنش پیدا کردم و سریع قرارش رو گذاشتم. ما سوگیری‌های شناختی متفاوتی داریم که هر کدومشون میتونه جنبه‌های مختلفی از زندگی مارو تحت تاثیر قرار بده. برای شروع پیشنهاد میدم کتاب «هنر شفاف اندیشیدن» نوشته‌ی «رولف دوبلی» رو مطالعه کنید و در این مسیر قدم بزارید.

happy hunting :)
