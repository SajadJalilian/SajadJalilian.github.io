---
title: "چرا زبان انگلیسی اولین مهارتی است که باید آموخت!"
date: 2018-12-10 23:48:48
tags: ["persian"]
type: "fa"
layout: "single"
---

من نمیخام در مورد مزایای یاد گرفتن زبان انگلیسی حرف بزنم؛ میخام بگم که چرا ما قبل رفتن دنبال یادگیری هر چیز تخصصی‌ای، اولین‌کاری که میکنیم باید زبان انگلیسی رو یاد بگیریم!

## سیستم آموزشی ویران

در خرابی سیستم آموزشی کشور شکی هست؟ با یک نگاه به درس‌هایی که در مدارس و یا واحدهایی که در دانشگاه تدریس میشن و مقدار زمانی که برای یادگیری مطالب کاملن بی‌فایده هدر میره و یا اینکه مطالبی که مهم هم هستند، بی‌کیفیت و قدیمی و دور از مباحث روز دنیا آموزش داده میشن و... میشه متوجه شد که سیستم آموزشی بیماره و به دلایل مهمی هم امیدی نیست که به این زودیا درست بشه! دیگه از موارد آزار و شکنجه و تجاوز در سیستم آموزشی هم که بگذریم.

من قبل از ازدواج تصمیم گرفتم که اگر یه زمانی بچه‌دار شدم اون رو مدرسه نفرستم و خودم بهش درس بدم یا براش معلم خصوصی بگیرم که مطالب اصلی و مورد نیاز دنیای امروز رو آموزش ببینه و وقتش بی‌نتیجه تلف نشه و توی سرش مهملات نکنن! وقتی که ازدواج کردم این موضوع رو با خانومم در میون گزاشتم و سنگ‌ها رو از روز اول واکندیم دیگه.

در مورد آموزش عالی هم که نمیشه زیاد بحثی کرد؛ از سیل دانش‌آموختگان بیکار و بدون تخصص که فقط مدرک در دست دارن و در عمل توانایی و دانش کافی برای وارد شدن به بازار رقابتی کار رو نداند هم همگی آگاهی داریم. افرادی هم هستند که با توجه به تلاش و کوشش خودشون دانش کافی رو کسب کردند؛ من به جرعت می‌تونم بگم این افراد اگر هم وارد دانشگاه نمیشدند باز هم می‌تونستن توی مسیر مورد نظر خودشون موفق بشن و دانشگاه تاثیری عجیبی روی اونها نداشته!

## یادگیری در دنیای بزرگ اینترنت

ما توی دوران عجیب و شگفت‌انگیزی زندگی می‌کنیم؛ زمانه‌ای که در تاریخ بشر بی‌نظیره، انسان‌ها میتونن در کمترین زمان و هزینه به دانش مورد نظرشون دست پیدا کنند و بدون نیاز به حظور فیزیکی در داخل کلاس و یا هر مکان دیگه‌ای سر درس اساتید بزرگ دنیا بنشین و آموزش ببینید. یه استاد با کیفیت با در اختیار داشتن تکنولوژی‌های روز میتونه آموزش‌های خودش رو به میلیاردها انسان ساکن این کره‌ی خاکی در کمترین زمان و هزینه برسونه.

شما می‌تونید هرچیزی رو که دوست دارید در مورد بیاموزید، با یه سرچ کوتاه توی اینترنت میشه در مورد هر چیزی آموزش مناسب رو پیدا کرد و سرنخ رو گرفت تا به مقصود رسید.

از تجربه‌ی شخصی خودم بگم که من مقدار خیلی زیادی از مطالب «نجاری» رو توی اینترنت یاد گرفتم؛ برای خودم از روی آموزش‌های «یوتوب» کمپرسورباد(با یه موتور یخچال) درست کردم! در داخل اینترنت «نقاشی ساختمان» یاد گرفتم و خونم رو رنگ کردم و خانومم انواع و اقسام غذاها رو از یوتوب یاد گرفت و درست کرد و کلی خیاطی خودش رو بهتر و بهتر کرد! الان چندین ماهه که من شروع به یادگیری «برنامه نویسی» کردم و تا حالا هرچیزی رو که یاد گرفتم از اینترنت بوده.

حالا اینایی که گفتم چه ربطی به یادگیری انگلیسی داره؟ خب شما بهترین و باکیفیت‌ترین و بروزترین و ارزون‌ترین آموزش‌های ممکنه رو که روی اینترنت موجوده رو به زبان انگیسی می‌تونید پیدا کنید.

منابع خوب موجود در اینترنت اینقدر زیاد هستند که نیازی نیست بهشون اشاره‌ای بکنیم، برای هر رشته و تخصصی که فکرش رو بکنید وبسایت و دوره‌ی آموزشی موجوده؛ فقط دریای «یوتوب» برای شما کافیه که بتونید هرچیزی که میخاید یاد بگیرید. فقط کافیه یه سرچ گوگل بزنید و انگلیسی بلد باشید :)

## مسافرت و مهاجرت

در دهکده‌ی جهانی وطن ما کره‌ی خاکیه و فاصله‌های مکانی اینقدر کم شده که ما دیگه احساسشونم نمیکنیم، با دوستای صمیمی که در کشورهای دیگه زندگی میکنند بیشتر حرف میزنیم و همدیگر رو با تماس تصویری میبینیم تا دوستانی که یه کوچه اونورتر باهاشون بزرگ شیدم!
هرکسی در طول زندگیش ممکنه شرایط بهتری رو برای خودش در جای دیگه‌ای از این کره‌ی خاکی پیدا کنه، حالا هرجایی میخاد باشه، شما اگه بخاید در کشورهای عربی کار کنید با زبان انگلیسی کارتون راه میفته! اگر یه زمانی خاستید به مسافرت برید مهم نیست مقصد کجاست، شما می‌تونید با انسان‌ها ارتباط موثر برقرار کنید. اگر هم یه زمانی تصمیم به مهاجرت گرفتید که دیگه حتمن به زبان انگلیسی نیاز دارید. پس از همین امروز شروع کنید به یادگیری زبان انگلیسی.

---

حالا که تا اینجا رو خوندید یه هدیه از طرف من دارید. سری به وبسایت [Anki](https://ankiweb.net/decks) بزنید و توش یه حساب باز کنید. روی گوشی خودتون اپ Ankidroid رو نصب کنید. بعدش این Deck پایین رو که یه دوست عزیزی زحمت کشیده و از 504 لغت مهم انگیسی درست کرده رو دانلود کنید و روی گوشی بریزید و توی اپ آنکی‌دروید ایمپورت کنید و از همین امروز شروع کنید به یاد گرفتن. به همین سادگی.
[.:Arti:. 504 Absolutely Essential Words En2Fa v2.8](https://ankiweb.net/shared/info/507977045)

موفق باشید دوستان من :)
