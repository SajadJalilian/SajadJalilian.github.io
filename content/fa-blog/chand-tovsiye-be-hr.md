---
title: "چند توصیه به HR عزیز"
date: 2021-06-25 16:19:06
tags: ["persian"]
type: "fa"
---

توی این مدت با چندین شرکت مصاحبه داشتم و روال جذب نیرو رو طی کردم.\
چند نکته‌ای به نظرم اومد که HR میتونه توجه داشته، البته من هیچ تخصصی در این مورد ندارم و فقط چیزی که حسم رو نسبت به اون شرکت بهتر میکنه رو میخام بگم.

- در مورد موارد خصوصی و بی‌ربط به تخصص مثل «چندتا بچه داری؟» سوال نپرسید.

- اول مراحل مصاحبه فنی رو انجام بدید و اگه از نظر فنی همه چیز خوب پیش رفت، بعدش فرم اولیه استخدام رو جلوش بزارید و بخاین کلی اطلاعات پر کنه.

- توی فرم استخدام درخواست نکنید حقوقی رو که دریافت میکرده رو بنویسه، به شخصه هرجا پرسیده بودن جاش رو خالی گذاشتم. اصلن حرفه‌ای نیست. منابع متعددی هست که میتونید توش حقوق مناسب رو تخمین بزنید.

- جلسه‌ها رو آنلاین برگزار کنید، توی یک نمومه من بیشتر از ۳۰ دقیقه دنبال جای پارک گشتم، جالب اینکه ازشون خاسته بودم که اگه امکانش هست جلسه آنلاین باشه که موافقت نکردن.

- امکان این رو داشته باشید که لوکیشن شرکت رو برای مصاحبه شونده ارسال کنید، یا اینکه توی سایت شرکت لوکیشن رو قرار بدید و به اون ارجاع بدید.

- یک متن آماده داشته باشید که بعد از تماس اولیه برای مصاحبه شونده ارسال کنید و مراحل کار رو توضیح بدید و اینکه در هر مرحله چه چیزهایی پرسیده میشه و جلسات چطور برگزار میشه. هرچه شفافیت بیشتر باشه کیفیت جلسات بهتر خواهد بود.

- اگر شرایط خاصی دارید که روی روند استخدام تاثیر داره توی آگهی استخدام اون‌ها رو ذکر کنید، به عنوان مثال «حداکثر سن ۳۵ سال» و یا «داشتن مدرک کارشناسی» و یا «اقامت شرکت در یک ساختمان دولتی و اینکه باید شرایط استخدامی ادارات دولتی رو پشت سر گذاشت، چیزهایی مثل مو و لباس مناسب و تاییده حراست و...» اگر شرایط طوریه که احتمال اینکه کسی درخواست بده رو کم میکنه سعی کنید که اون شرایط رو حذف کنید!!
